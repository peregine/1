<!DOCTYPE html>
<html lang="uk">
<head> 
  <meta charset="UTF-8">
  <meta name="viewport" content="width=device-width, initial-scale=1.0">
  <title>Document</title>
  <body style="background-color:silver;">
<h1 style="text-align:center;"> Вовчинецькі гори </h1>
<h2 style="text-align:center;"> (пам'ятка природи) </h2>
<p style="text-align:center;"> <img src="foto2.jpg" alt=""> </p>
<br>
<p style="text-align:center;">
<a href="https://www.google.com/search?q=%D0%92%D0%BE%D0%B2%D1%87%D0%B8%D0%BD%D0%B5%D1%86%D1%8C%D0%BA%D1%96+%D0%B3%D0%BE%D1%80%D0%B8+%D0%B2%D0%BD%D0%BE%D1%87%D1%96&client=firefox-b-d&sa=X&hl=uk&tbm=isch&source=iu&ictx=1&fir=fPYwKRH0rYnxoM%253A%252CNOnHWDt8KqLjbM%252C_&vet=1&usg=AI4_-kTlHSHVu-PC1Zsf8G4rTaoAJJYmIQ&ved=2ahUKEwiA4uuS_pbqAhVis4sKHWA3CykQ9QEwAnoECAoQCA&biw=1366&bih=654#imgrc=fPYwKRH0rYnxoM:" target="blank"> ВНОЧІ</a>
<a href="https://lookmytrips.com/56e85ed5ff93675fad0b15b0/vovchinetsk-gori-ff9367">ВДЕНЬ</a>
<a href="https://www.google.com/search?q=%D0%92%D0%BE%D0%B2%D1%87%D0%B8%D0%BD%D0%B5%D1%86%D1%8C%D0%BA%D1%96+%D0%B3%D0%BE%D1%80%D0%B8&tbm=isch&hl=uk&chips=q:%D0%B2%D0%BE%D0%B2%D1%87%D0%B8%D0%BD%D0%B5%D1%86%D1%8C%D0%BA%D1%96+%D0%B3%D0%BE%D1%80%D0%B8,online_chips:%D0%B2%D0%BE%D0%B2%D1%87%D0%B8%D0%BD%D1%86%D1%96&client=firefox-b-d&hl=uk&ved=2ahUKEwjItKXm_5bqAhXdBncKHQ3pBOcQ4lYoA3oECAEQFw&biw=1349&bih=654#imgrc=zuwbpIdQoePy-M">ВВЕЧЕРІ</a>
</p>
  <p> 
    Вовчине́цькі го́ри — комплексна пам'ятка природи місцевого значення в Україні. Розташована на виїзді з Івано-Франківська, біля села Вовчинець. Площа — 30 га. Статус отриманий у 1997 році.
  </p>
  <ol >
    <li><a href="#part1">Щороку іншого кольору</a></li>
    <li><a href="#part2">Від кам’яної доби до воїнів УПА </a></li>
    <li><a href="#part3">Містика Бійної гори </a></li>
</ol >
 <p id="part1">
  Щороку іншого кольору. Вовчинецькі гори - частина Покутської височини, що сягає 300-350 метрів над рівнем моря, з похилими схилами та плоскою поверхнею. Вовчинецькі гори дуже різноманітні і цікаві. Там можна побачити і гіпсові скелі, і ліси, і поля, а омивають їх швидкі гірські річки: Бистриці Надвірнянська і Солотвинська, які за селом зливаються в одну і течуть вздовж гір аж до Дністра, та більш повільна річка Ворона, яка впадає у Бистрицю Надвірнянську. Це місце є одним з найкращих для відпочинку та огляду панорами міста. Також, тут є ландшафтний заказник Козакова Долина, багато скель, серед яких скельний монастир навпроти Ямниці, пляжі… Щороку, залежно від погоди та інших факторів, на Вовчинецьких горах трохи змінюється рослинність, масово цвітуть різні квіти – наприклад, одного року всі схили можуть бути фіолетовими від шавлії, іншого – цілі поля заростають звіробоєм або ромашкою.У верхній частині гори від села Вовчинець до села Ганнусівки прокладено велосипедний туристичний екологічний маршрут довжиню траси 25 кілометрів. 
</p> 
 <p id="part2"> 
  Від кам’яної доби до воїнів УПА. На Вовчинецьких горах життя зародилося ще в кам’яну добу. У Вовчинці були печери, в яких знайдено кераміку бронзової доби. А наприкінці кам’яної доби тут гостювала група людей високої культури, які вміли обробляти кремнієві камені.За архівними даними, село Вовчинець вперше згадане у 1378 році. В окремих місцях сучасного Вовчинця ріс густий дубовий ліс. До речі, на цій території водилося багато вовків, і тому її, а згодом і село назвали «Вовчинець». У 1662 році біля села почалося будівництво Станиславова. Одні історики переконують, що в Козаковій Долині перебували панські козаки-гайдуки, а інші - що тут побували запорізькі козаки, а також повстанці українського військового діяча Семена Височана. Цікаво, що до 1916 року  на Вовчинецьких горах був розташований мисливський будиночок Потоцького. Але під час російсько-австрійських боїв його зруйнували. Неподалік від того місця нині зводять красивий готельно-відпочинковий комплекс. Тут точилися бої під час війн та між воїнами УПА і загонами НКВС-КДБ. 
</p>
<p id="part3">
  Містика Бійної гори. У давні часи цей масив мав назву Бійна гора. Колись через гору пролягала дорога (Жовтий вивіз). Саме з козаками народна традиція пов’язує і назву гори. Старожили розповідали, що свого часу на цьому місці відбувся великий бій між козаками і польським загоном графа Потоцького. Від того бою гора начебто й отримала свою назву. А від загиблих козаків, яких побратими поховали на поляні над долиною, остання дістала назву Козацька. Ця гора таїть у собі багато інших загадок. В незапам’ятні часи на Бійній горі мешкали великі люди – Велети, або Леви, які настільки розгордилися, що почали до неба будувати величезні сходи, аби Бога з неба вигнати, але були покарані потопом, який їх винищив. Уціліло тільки два Велети – старий і молодий, які схоронилися на найвищій горі, але в їхньому роді не було жінок, і вони з часом вимерли. Після потопу створив Бог менших людей, таких, як нині, які довго залишалися під владою чортів і бісів, яких винищив св. Яцек з домініканами. Тоді в лісі на Бійній горі над Бистрицею, яка в тім місці творить озеро, постав монастир ченців. Ті монахи з часом попали у великий гріх, і Бог їх покарав, бо цілий монастир запався глибоко в землю. Лишилася тільки скеля з печерами. На Івана Купала вночі з-під землі чути дзвони і співи тих монахів. Селяни були глибоко переконані: ходити по Бійній горі, особливо вночі, дуже небезпечно. Кажуть, що де падає перший промінь сонця -запасний хід до печери, де скарби опришків закопані, а від монастиря аж до села Уніж тягнеться підземний хід. Також відомо, що в часи виникнення Станиславова була мода на магію. Легенди стверджують, що Потоцькі вчилися окультній науці у кабаліста ребе Еліяху, який жив у Вовчинецьких горах. Вельможі зверталися за порадою до кабалістів, питали про майбутнє, просили захисту від прокльонів, з їхньою допомогою шукали підземні скарби і передбачали ворожі напади. До речі, Бистрицю Надвірнянську, яка протікає біля Вовчинецької гори, багато середньовічних містиків вважали цілющою і «ритуально чистою».
 </p>   
<hr>
</body>
</html>